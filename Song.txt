Sa isang larawang kupas ay aking nasilayang muli ang ating lumipas
Kung maibabalik ko lamang panahon at ang oras
Hindi sana lungkot at pagsisisi ang dinaranas
Hanggang sa mga sandaling ito di ako nagbabago
Taglay ko pa rin ang damdamin sa'ting lumang litrato
Ngunit sayo ewan ko ikaw ba'y iba na buhat ng tayo'y magkalayo

Kapit kamay tayong dalawa nakangiti at kapwa masaya
At ang tunay na pagmamahal nakalarawan kahit kupas na
Isa itong yaman ng puso ko makulay na yugto ng buhay ko
Bumabalik ang ligayang lipas salamat sa larawang kupas
